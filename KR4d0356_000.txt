# -*- mode: mandoku-view; -*-
#+TITLE: 雪磯叢稿
#+DATE: 2015-08-25 00:05:47.229787
#+PROPERTY: ID KR4d0356
#+PROPERTY: BASEEDITION WYG    
#+PROPERTY: JUAN 提要
<pb:KR4d0356_WYG_000-1a>¶
欽定四庫全書　　　　　集部四¶
　雪磯叢稿　　　　　　　别集類三(宋/)¶
　　提要¶
　　　　(臣/)等謹案雪磯叢稿五巻宋樂雷發撰雷發¶
　　　　字聲逺寧逺人累舉不第寳祐元年其門人¶
　　　　姚勉登科上疏請以譲雷發理宗詔親試對¶
　　　　選舉八事賜特科第一人然竟不仕以終居¶
　　　　於雪磯自號雪磯先生因以名其詩稿雷發¶
<pb:KR4d0356_WYG_000-1b>¶
　　　　人品頗髙而集中有謁易祓山齋詩乃結契¶
　　　　於蘇師旦之黨殊不可解然考祓與師旦牽¶
　　　　連同敗在韓𠈁胄敗之前而詩稱淳熈人物¶
　　　　到嘉熈見説山齋亦白髭則在祓竄謫之後¶
　　　　二十餘年非有勢熖之可附殆以祓究心經¶
　　　　學尊前軰舊人故畧其瑕垢而交之固不足¶
　　　　以累雷發也其詩舊在江湖集中而風骨頗¶
　　　　遒調亦瀏亮實無猥雜麤俚之弊視江湖一¶
<pb:KR4d0356_WYG_000-2a>¶
　　　　派迥殊如寄姚雪篷寄許介之送丁少卿讀¶
　　　　繫年録諸篇尚有杜牧許渾遺意即秋日村¶
　　　　路絶句一路稻花誰是主紅蜻蜓伴緑螳螂¶
　　　　之類雖涉纎仄亦無俗韻正未可以名不甚¶
　　　　著忽之矣乾隆四十六年九月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0356_WYG_000-3a>¶
雪磯叢稿原序¶
僕非能詩者而亦好作詩蚤遊諸老之門或謂可與言¶
詩比歲渝江羅季海西湖胡雪江間亦採而刋之然傳¶
録失真甚則雜以他人之作以魚目而混驪珠僕得盜¶
名之譏矣其可乎前歳歸自京師繼罹憂患盖不復言¶
詩也嘗得李抑抄書必欲為之刻梓即嘗謝之繼而友¶
人朱嗣賢何堯卿捐泉市梓又有請焉辭之再四而請¶
益堅余詩本無可傳而諸賢之軫念者如此僕不得辭¶
<pb:KR4d0356_WYG_000-3b>¶
矣竊念蚤歲雕鏤纂組溺志詞章既而悔之方將鞭辟¶
近裏以進聖賢之學其敢以詩傳哉古今言詩莫尚於¶
老杜嘗有詩曰文章一小技於道未為尊僕果能詩猶¶
犯老杜之戒况不能詩乎知道者當亮僕之心而有以¶
教之可也時寶祐丁巳朔樂雷發書¶
